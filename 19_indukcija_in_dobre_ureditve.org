#+TITLE: Indukcija in dobre ureditve
#+AUTHOR: Patrik Žnidaršič

* Indukcija na naravnih številih
  
Princip indukcije na naravnih številih pravi, da če neka lastnost velja za 0, in če iz predpostavke, da lastnost velja za =n=, lahko dokažemo, da velja tudi za =n+1=, potem lastnost velja za vsa naravna števila. Princip lahko posplošimo, tako da predpostavimo, da lastnost velja za vsa števila, manjša ali enaka =n=.

* Stroga ureditev

Preden lahko posplošimo princip indukcije na druge množice, potrebujemo definicijo stroge ureditve:

Relacija =<= na =A= je stroga ureditev, če velja:
- =<= je irefleksivna
- =<= je tranzitivna
  
Če je poleg tega še sovisna, pravimo, da je strogo linearna ureditev.

* Indukcija

Naj bo =R= relacija na =A=. Podmnožica =S ⊆ A= je /progresivna množica/, če velja:
                 =∀ y ∈ A . (∀ x ∈ A . x R y ⇒ x ∈ S) ⇒ y ∈ S=
                 
Torej če lahko iz dejstva, da so vsi manjši elementi od nekega elementa v =S=, sklepamo, da je tudi ta element v =S=.

** Dobra osnovanost

Relacija =R= na =A= je /dobro osnovana/, kadar je edina =R=-progresivna množica v =A= kar =A= sam;
                      =∀ S ∈ P(A) . S progrsivna ⇒ S = A=
                      

** Dobra urejenost

Relacija =R= na =A= je /dobra urejenost/, ko velja:
- =R= je dobro osnovana
- =R= je strogo linearna

Dobro urejenost lahko karakteriziramo s pomočjo naslednjega izreka:
              V dobri urejenosti ni ciklov in ni padajočih verig.
